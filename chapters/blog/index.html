<!DOCTYPE html><html><head><title>Come utilizzare il Blog - Cantiere Creativo Guidelines — Guidelines Cantiere Creativo</title><meta charset="utf-8" /><meta content="IE=edge,chrome=1" http-equiv="X-UA-Compatible" /><link href="../../stylesheets/application.css" rel="stylesheet" type="text/css" /></head><body><section class="aside"><header class="aside__header"><h1 class="header__title">Guidelines<br>Cantiere Creativo</h1></header><nav class="chapters"><h5 class="chapters__title">Intro</h5><ul class="chapters__content"><li><a href="/">Home</a></li><li><a href="../../documenti/contratto-cantiere-creativo-marzo-13.pdf">Modello contratto</a></li></ul><h5 class="chapters__title">Metodologia</h5><ul class="chapters__content"><li><a href="../chapters/processo">Processo</a></li><li><a href="../chapters/clienti">Clienti</a></li><li><a href="../chapters/team-planning">Team Planning</a></li></ul><h5 class="chapters__title">Coding</h5><ul class="chapters__content"><li><a href="../chapters/protocollo">Protocollo</a></li><li><a href="../chapters/code">Code</a></li><li><a href="../chapters/frontend">Frontend</a></li><li><a href="../chapters/design">Design</a></li></ul><h5 class="chapters__title">Sharing</h5><ul class="chapters__content"><li><a href="../chapters/blog">Blog</a></li><li><a href="../chapters/twitter">Twitter</a></li></ul><h5 class="chapters__title">Formazione</h5><ul class="chapters__content"><li><a href="../chapters/ricerca">Ricerca</a></li><li><a href="../chapters/hackathons">Hackathons</a></li></ul></nav><footer class="aside__footer"><ul><li><a class="aside__footer__link" href="http://www.cantierecreativo.net">Cantiere Creativo</a></li><li><a class="aside__footer__link" href="http://www.leanpanda.com">LeanPanda</a></li></ul></footer></section><section class="l-content"><article class="formatted-content"><h1>Blog</h1>

<p>Il blog è il principale mezzo che ci permette di condividere al mondo esterno, in totale trasparenza, i nostri progressi sulle seguenti tematiche:</p>

<ul>
<li>Vision aziendale (dove vogliamo arrivare);</li>
<li>Organizzazione aziendale (come siamo strutturati per arrivarci);</li>
<li>Cambiamenti di organico (nuovi ingressi, persone che ci lasciano);</li>
<li>Project management (come gestiamo i progetti per i nostri clienti);</li>
<li>Best practices, post tecnici e modalità operative (come realizziamo prodotti di qualità);</li>
<li>Progetti di successo (case studies e retrospettive su progetti completati);</li>
</ul>

<p>Riteniamo che prendersi del tempo per poter fissare frequentemente <em>nero su bianco</em> le nostre opinioni su queste tematiche ci permetta di:</p>

<ul>
<li>definire in maniera più nitida la nostra identità aziendale, ad ogni livello;</li>
<li>farci conoscere per quelli che siamo e dunque conquistarci passo passo un pezzetto di fiducia nei nostri lettori;</li>
<li>poter attirare clienti, progetti e potenziali nuovi membri del team che condividono il nostro approccio e la nostra forma mentis;</li>
<li>ottenere di rimbalzo un potente strumento di formazione interno.</li>
</ul>

<h2>Chi scrive sul blog?</h2>

<p>Ogni membro del team Cantiere è fortemente incoraggiato a scrivere sul blog nel momento in cui sente di poter raccontare qualcosa di utile.</p>

<p>Il tempo dedicato alla scrittura di un post è considerato a tutti gli effetti tempo di sviluppo e viene regolarmente retribuito (usa il progetto <em>Cantiere</em> su Freckle, con tag <em>#blog</em>).</p>

<h2>Scrivere un post</h2>

<p>Quando vuoi scrivere un nuovo post, crea una card su Trello nella board <strong><a href="https://trello.com/b/8dstIWbT/cantiere-blog">Cantiere - Blog</a></strong>, nella colonna <strong>Next up</strong>. Scrivi il titolo (anche temporaneo), un breve abstract del contenuto e assegnati la card.</p>

<p>Durante il team-planning settimanale, verranno visionate le nuove proposte e pianificato del tempo lavorativo da dedicare alla ricerca di materiale e alla scrittura finale dell&#39;articolo.</p>

<p>Quando inizi a scrivere il post, sposta la card di Trello sulla colonna <strong>Drafts</strong>. Scrivi il post in Markdown sul nostro <a href="http://">repository Gitlab dedicato</a>.</p>

<p>Quando ritieni il tuo articolo abbastanza maturo, sposta la card nella colonna <strong>In Review</strong> e condividi l&#39;url della card nel flow generale di <strong>Cantiere</strong> in Flowdock, per ottenere dei pareri esterni. Sulla base dei feedback ottenuti, effettua le modifiche che ritieni necessarie.</p>

<p>Se non hai già del materiale, chiedi aiuto ai grafici per trovare delle immagini adeguate, ad una risoluzione minima di 1000px di larghezza.</p>

<h2>Scelta del titolo</h2>

<p>Prenditi del tempo per scegliere attentamente il <a href="http://www.copyblogger.com/magnetic-headlines/">titolo perfetto</a>; ti aiuterà a chiarirti le idee sul contenuto, sull&#39;obiettivo del post. Il titolo è la cosa a cui la gente fa più attenzione e paradossalmente, spesso, lo si trascura completamente.</p>

<blockquote>
<p>Some writers use the rule “spend 90% of your time on the headline and 10% on the article.” Some fast-growing media companies require their authors write 25 headlines before publishing.</p>
</blockquote>

<p>Prova a valutarne due o tre versioni.</p>

<h2>Netiquette</h2>

<p>Scrivi il post nella forma che ritieni più opportuna, in totale libertà. Ti chiediamo solo di tenere a mente semplici regole:</p>

<ul>
<li>Anche se stai firmando gli articoli a tuo nome, in quel momento stai parlando a nome di tutto il team e stai rappresentando il brand. Da un grande potere, deriva una grande responsabilità!</li>
<li>Non vogliamo creare sterili polemiche, provocazioni nè offendere nessuno con inutili spocchiosità. Al contrario vogliamo essere utili e offrire soluzioni a problemi o spunti interessanti di riflessione basati su esperienze dirette.</li>
<li>Nell&#39;eventualità che arrivino commenti o risposte offensive che ti possano far saltare i nervi, piuttosto che rispondere d&#39;impulso, confrontati con gli altri per discutere la risposta più adeguata.</li>
<li>Ben vengano il sarcasmo e l&#39;ironia, sempre tenendo conto dei punti precedenti.</li>
<li>Scrivi cose di cui sei sicuro, che hai verificato e cita sempre le fonti.</li>
</ul>

<h2>Pubblicare e promuovere un post</h2>

<p>Quando sei pienamente soddisfatto del risultato finale, sposta la card del tuo articolo nella colonna <strong>Queued</strong>, fai una verifica con il Thot (dettagli nel paragrafo successivo) e definite insieme la data di pubblicazione desiderata. Quel giorno, sarai tu in prima persona ad occuparti della pubblicazione e della condivisione del tuo articolo. Sposta la card nella colonna <strong>Promoting</strong>.</p>

<p>Promuovi il tuo post su Hacker News, Reddit, RubyFlow, Twitter o in qualunque altro aggregatore/social network/gruppo appropriato per il contenuto in cui partecipi. Segna nella checklist della card dove hai fatto promozione.
Una lista di siti frequentemente utilizzati è presente in delle checklist nella board Trello.</p>

<p>Usa il nostro account <strong>Buffer</strong> per programmare, con l&#39;account aziendale, due o tre tweet nell&#39;arco delle 48 ore lavorative successive, in momenti diversi della giornata — mattina, pranzo, tardo pomeriggio — in modo tale da agevolare la visibilità nei flussi Twitter. Per ogni tweet, usa differenti considerazioni presenti nel post che ritieni interessanti da evidenziare.</p>

<p>Se non riesci a trovare differenti aspetti da mettere in risalto, allora evita di schedulare tweet multipli.</p>

<p>Una volta pubblicato, fallo sapere a tutti i membri del team tramite il flow <strong>Cantiere</strong>, che cercheranno, per quanto possibile, di dare una piccola spinta iniziale ad ogni nuovo post. Ricordati di comunicare i canali su cui hai fatto promozione, per facilitarli nel compito.</p>

<p>Al termine del processo, sposta la card sulla colonna <strong>Live</strong> del mese in corso.</p>

<h2>Thot: il moltiplicatore</h2>

<blockquote>
<p>Thot: Protettore degli scriba, dio della scrittura e della saggezza, nonché mago e messaggero degli dei.</p>
</blockquote>

<p>In alcune delle fasi del processo — in particolare durante la pubblicazione del post — è auspicabile avere il supporto di un esperto a livello di social-media marketing (aka il Thot), in grado di poter suggerire modalità operative, massimizzare i risultati ottenibili e dare coerenza a tutta la comunicazione.</p>

<p><strong>Come interagire con il Thot</strong></p>

<p>L&#39;interazione con il Thot parte al momento in cui il post viene messo in <strong>queue</strong>. Le attività da svolgere sono:</p>

<ul>
<li>Fissa con lui la data di pubblicazione del post, in modo tale da  garantire la presenza contemporanea di entrambi.</li>
<li>Soprattutto durante i tuoi primi post, chiedi consiglio sia riguardo la scrittura del post che dei tweet: è facile dimenticarsi piccoli accorgimenti che aiutano invece a rendere più interessante e condivisibile il contenuto.</li>
<li>Ti aiuterà ad indentificare i trending topics e i tag utili per il tuo articolo;</li>
<li>Verificherete il corretto uso di meta tag e attributi link;</li>
<li>Si occuperà di propagare il tuo lavoro sugli account social aziendali alternativi a Twitter (Facebook, Pinterest, Linkedin);</li>
<li>Imposterà i vari strumenti di monitoraggio SEO/SMM in modo tale da poter misurare il reach del tuo post;</li>
<li>Si preoccuperà di individuare e segnalarti discussioni pertinenti nella rete nelle quali quali potresti inserirti e contribuire (Stackoverflow, Quora, gruppi etc.) e deciderete insieme gli interventi da fare.</li>
</ul>

<h2>Blog &quot;To do&quot; recap</h2>

<ul>
<li>Crea una nuova card sulla board trello <strong>Cantiere - blog</strong> nalla colonna <strong>next-up</strong></li>
<li>Sposta la card su <strong>draft</strong> quando il post è in scrittura;</li>
<li>Sposta la card <strong>in review</strong> quando vuoi aiuto nella revisione di ciò che hai scritto;</li>
<li>Sposta la card in <strong>queued</strong> e fai le verifiche con il Thot;</li>
<li>Quel giorno pubblica il post, <strong>di mattina</strong>;</li>
<li>Fai promozione in tutti i canali che ritieni adeguati e sul nostro account Twitter;</li>
<li>Notifica i tuoi colleghi della pubblicazione, e chiedi un aiuti nella condivisione;</li>
<li>Il Thot imposterà gli strumenti SMM e ti offrirà supporto tecnico durante tutto il processo;</li>
<li>Sposta la card sulla colonna <strong>live</strong> del mese corrente.</li>
</ul>
</article></section></body></html>