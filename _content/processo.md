# Processo e sviluppo

## Manifesto agile

Consideriamo più importanti:

* **Gli individui e le interazioni** più che i processi e gli strumenti
* **Il software funzionante** più che la documentazione esaustiva
* **La collaborazione col cliente** più che la negoziazione dei contratti
* **Rispondere al cambiamento** più che seguire un piano

## Principi agile

* La nostra massima priorità è soddisfare il cliente rilasciando software di valore, fin da subito e in maniera continua.
* Accogliamo i cambiamenti nei requisiti, anche a stadi avanzati dello sviluppo. I processi agili sfruttano il cambiamento a favore del vantaggio competitivo del cliente.
* Consegnamo frequentemente software funzionante, con cadenza variabile da un paio di settimane a un paio di mesi, preferendo i periodi brevi.
* Committenti e sviluppatori devono lavorare insieme quotidianamente per tutta la durata del progetto.
* Fondiamo i progetti su individui motivati. Diamo loro l'ambiente e il supporto di cui hanno bisogno e confidiamo nella loro capacità di portare il lavoro a termine.
* Una conversazione faccia a faccia è il modo più efficiente e più efficace per comunicare con il team ed all'interno del team.
* Il software funzionante è il principale metro di misura di progresso.
* I processi agili promuovono uno sviluppo sostenibile. Gli sponsor, gli sviluppatori e gli utenti dovrebbero essere in grado di mantenere indefinitamente un ritmo costante.
* La continua attenzione all'eccellenza tecnica e alla buona progettazione esaltano l'agilità.
* La semplicità — l'arte di massimizzare la quantità di lavoro non svolto — è essenziale.
* Le architetture, i requisiti e la progettazione migliori emergono da team che si auto-organizzano.
* A intervalli regolari il team riflette su come diventare più efficace, dopodiché regola e adatta il proprio comportamento di conseguenza.

## Scrum

* **Sprint/Iterazione**: periodo breve e time-boxed in cui il team si impegna a completare qualcosa di rilasciabile, senza cambiamenti di specifiche o priorità in corso d'opera;
* **Product backlog**: una lista **ordinata per importanza** di richieste dello stakeholder, scritte in un linguaggio vicino al business. Ogni richiesta prende il nome di *storia*.
* **Storia**: Espressa nel formato "Come `<ruolo>`, per poter `<obiettivo>`, voglio `<richiesta>`", con un campo *"come dimostrarla"*.
* **Stima delle storie**: La difficoltà delle storie viene calcolata in *punti* (unità di misura relativa), con scala esponenziale. La stima può variare sulla base dello *scope* e della *qualità esterna* di ogni storia.
* **Velocità**: Numero di punti chiusi per iterazione.
* **Sprint planning**: Meeting time-boxed a cui partecipano obbligatoriamente lo stakeholder ed il team, dedicato ad ottenere le seguenti informazioni:
	* Un **obiettivo dello sprint**
	* Una **lista dei membri del team** (e il loro commitment level, se inferiore al 100%)
	* Uno **sprint backlog** (lista di storie incluse nello sprint).
	* **Definizione di "finito"**
	* Una **data per la sprint-demo**.
	* Un orario ed un luogo per il **daily scrum**.
* **Sprint backlog**: tool (fisico o virtuale) per monitorare lo stato di avanzamento delle storie durante lo sprint.
* **Burndown chart**: grafico che mostra la progressione nel tempo dei punti rimanenti per chiudere l'iterazione.
* **Retrospettiva**: meeting al termine dello sprint per chiarire "cosa può essere fatto meglio allo sprint successivo".
