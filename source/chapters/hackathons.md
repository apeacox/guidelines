---
title: come sviluppiamo i nostri mvp
---
# Hackathons

Parte del nostro lavoro è consulenza. Sia durante il _briefing_ iniziale che durante lo sviluppo, consigliamo il cliente sulla base dalle nostre competenze.

Ci piace poter dire, con prove evidenti: __"Un nostro prodotto, lo sviluppiamo così!"__. Per questo dedichiamo parte del tempo allo sviluppo di nuove idee.

Abbiamo valutato partnership con startup esistenti; abbiamo preso in considerazione l'idea di sviluppare internamente un prodotto complesso con sviluppi a lungo termine; al momento nessuna di queste opzioni è adeguata alla condizione interna di Cantiere Creativo. Vogliamo arrivare al punto in cui ognuno dedichi del tempo su prodotti o progetti di ricerca e questo richiede un'organizzazione differente da quella attuale.

Abbiamo scelto, per il momento, la via dell'_[MVP - Minimum Viable Product](http://www.thisispaper.co.uk/2013/10/10/mvps-an-introduction/#more-1819/)_, micro progetti da realizzare nell'arco di tre giorni.

In questa scelta vediamo i seguenti vantaggi:

* **Compentenza interna**: creazione e gestione diretta di prodotti.
* **Evoluzione data driven**: sulla base dei feedback, decideremo cosa vale la pena continuare a sviluppare.
* **Visibilità**: più prodotti da comunicare nei canali adeguati durante l'anno e creazione di case studies molto efficaci.
* **Interazione**: possiamo far lavorare insieme persone che solitamente stanno su contesti diversi. Si crea così condivisione e confronto sulle competenze.

**Gli hackaton sono una delle priorità di Cantiere Creativo.** Il tempo speso su un hackaton è considerato a tutti gli effetti tempo di sviluppo e viene regolarmente retribuito (e segnato su Freckle nel progetto relativo sotto il gruppo _hackaton_).

## Hackathon, regole del gioco

>Un hackathon (anche conosciuto come hack day o hackfest) è un evento al quale partecipano, a vario titolo, esperti di diversi settori dell'informatica: sviluppatori di software, programmatori e grafici web. Un hackathon generalmente ha una durata variabile tra un giorno e una settimana.
Tra le finalità che gli hackathon si propongono, oltre al tradizionale lavoro per la realizzazione di un software, c'è un numero crescente di esempi per i quali gli eventi assumono invece obiettivi didattici e sociali. [wikipedia](http://it.wikipedia.org/wiki/Hackathon)

Quando vengono sottoposte nuove idee di prodotti — librerie, servizi, gemme, framework, siti, attività pro-bono ecc — le discutiamo in maniera informale. Per quelle che riteniamo interessanti, viene costituito un team e pianificato un blocco di tre giorni consecutivi per lo sviluppo dell'idea.

Nei tre giorni, il team ha uno spazio fisico dedicato e può organizzare il lavoro a piacimento; gli uffici sono a disposizione giorno e notte. Il team ha un unico obiettivo: **la consegna del prodotto** in modo che sia pubblicabile e considivisibile.

L'hackathon deve soddisfare alcune condizioni per poter iniziare.

### Sottoporre un'idea
Non pretendere di avere l'illuminazione del secolo per sottoporre un'idea. Ci interessano cose semplici che sorgano da _necessità_ reali (tool, librerie, servizi). Proponi, ci sarà una selezione naturale!

Quando hai chiara l'idea, crea e assegnati una card su Trello, nella colonna _Proposal_, nella board [Cantiere - Hackathons](https://trello.com/b/3hhx8oMk/cantiere-hackatons).

### Dargli un nome
>There are only two hard things in Computer Science: cache invalidation and naming things

Trovare un nome per il prodotto è difficile e molto importante. Non possiamo permetterci di passare la prima giornata in brainstorming sfiancanti per scegliere un nome, un dominio, un codename. Sulla base del nome dovranno essere attivati i servizi necessari per inziare: repo git, board trello, dropbox ecc.

Sulla card scrivi il **nome** che hai scelto e una **descrizione** che faccia capire, **con un massimo di 30 parole**, _"a cosa serve"_ il prodotto. Se non riesci a spiegarlo in poche parole, forse è troppo complesso!

### Obiettivo

Descrivi l'obiettivo da raggiungere nello sviluppo del Minimum Viable Product. In sintesi, **cosa deve essere pronto alla fine del terzo giorno**.

### Un'(in)utile visione a lungo termine
Descrivi la visione a futuro — se esiste — di cosa potrebbe essere il prodotto in uno stadio avanzato. Di solito è quella descrizione di mille funzionalità che non serve a nulla, poichè le cose cambiano strada facendo. È anche vero che avere un'idea più ampia, può aiutare a dare un contesto agli altri membri del team.

### Discutere l'idea
Quando sei pronto, sposta la card nella colonna _discussing_ in modo che tutti possano commentare l'idea su Trello.
**Discuti la tua idea**. Nelle pause pranzo, davanti ad un caffè, in chat, non importa dove. Può capitare che le idee si affinino, che si scoprano tool o servizi simili o che ne nascano di nuove ancor più brillanti.

### Chi ci lavora
Chi ha sottoposto l'idea partecipa sicuramente. Il resto del team, viene deciso caso per caso sulla base delle competenze necessarie e della complessità del prodotto da realizzare.
Un designer è sempre parte del team, sia che il progetto ne preveda la competenza o meno.

### Case studies
Siamo noi i _product owner_ e possiamo raccontare il prodotto in piena libertà. Abbiamo a che fare con una ridotta quantità di materiale e non abbiamo alcuna dispersione di informazione.
Condizioni ideali per creare _case studies_ ben strutturati da presentare per ogni progetto.

### Design
Nel caso in cui il progetto necessiti di supporto grafico, il designer si occuperà di realizzare il materiale grafico tenendo bene a mente che dovrà essere utilizzato anche per il _case study_. Quindi benvengano produzioni ad alta risoluzione o vettoriali.

Nel caso in cui il prodotto sia una libreria di puro codice, avrà comunque bisogno di una landing page di presentazione. Il designer preparerà il mood, animazioni, screenshot tenendo sempre a mente il _case study_.

### Documentazione multimediale
L'intero hackathon deve essere documentato a livello multimediale. Se questo lavoro non può essere svolto dalle persone coinvolte del team, deve essere fatto da un esterno attraverso piccole incursioni per fare foto, riprese e segnare delle note sull'andamento. Questo materiale serve sia per il case study che per la creazione di blog post dedicati.

### Social sharing
L'hackathon è un evento e come ogni evento lo comunicaheremo sui canali social, con i relativi hashtag, foto, aneddoti e quanto di utile e simpatico avremo da dire.

### Arrivarci preparati
Questo l'elenco delle cose che devono essere preparate prima dell'inizio dell'hacakton:

* aver definito un **nome**;
* avere molto chiaro **l'obiettivo** da raggiungere nei tre giorni;
* avere un progetto su freckle;
* repo git e wiki e permessi per i membri del team
* directory dropbox condivisa con i membri del team


